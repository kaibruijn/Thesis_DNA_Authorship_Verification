Het kijken naar de TV is de laatste jaren erg veranderd . In mijn jeugd herinner ik me nog dat er maar twee televisienetten waren : Nederland-1 en , hoe kan het ook anders , Nederland-2 . Op zaterdagavond was heel Holland aan de buis gekluisterd om naar ' ' Een van de Acht ' ' van Mies Bouwman te kijken en ook ik zat met net gedouchte haren ( toen had ik ze nog - red . ) aan de buis gekluisterd . Omdat er slechts twee kanalen waren , had iedereen het over dit programma op maandagochtend . Je keek echt samen en televisie verbond de mensen . Nu is dat uiteraard anders en is de TV niet het enige medium - zo kun je tegenwoordig op elk moment , door middel van Internet , en ( bijna ) op elke plek naar het programma kijken wat je zelf wilt . De technologische ontwikkeling maakt het bijvoorbeeld mogelijk voor mensen in het buitenland op elk moment Nederlandse TV te kijken en dat is dan weer wel erg fijn . TV kijken is een individuele bezigheid geworden en heeft daardoor wel zijn maatschappelijk bindende functie verloren . De TV als meubelstuk is ondertussen ook vervangen door een flat screen of een iPad . Maar samen TV kijken is niet zo vanzelfsprekend meer . . .